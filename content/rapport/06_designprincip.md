
---
title: "Designprincip"

views:
    byline:
        region: main
        template: anax/v2/block/default
        sort: 2
        data:
            meta: 
                type: single
                route: block/byline
---
Rapport Designprincip
=========================

Urval
-----------------------

Jag bad min flickvän att välja ut tre hemsidor inom valfri nisch. Valet föll på tre olika aktörer inom smycken, nämligen [Ur & Penn](https://www.uropenn.se/), [Efva Attling](https://www.efvaattling.com/) samt [Guldfynd](https://www.guldfynd.se/).


Metod
-----------------------

Jag har utgått från materialet i kursen och valde att fokusera på materialet i dokumentet "vl" som är en offline-kopia av en hemsida vid namn "Visual Literacy". Hemsidan är dessvärre inte fungerande längre men dokumentet finns [här](https://dbwebb.se/article/vl.pdf). 

Resultat
-----------------------

####1. Ur & Penn
<img src="image/urochpenn.PNG?w=600">

På Ur & Penn möts man av två stora annonser med reavaror. Dessa är röda och utstickande från den annars harmoniska och stillsamma bakgrunden. Det är tydligt att annonserna syftar till att fånga läsarens ögon och driva försäljning. Navbaren är ganska fet och känns stabil med centrerade länkar med jämna mellanrum. Sidan utstrålar balans med jämna antal rutor innehållande olika varor och raka linjer som bryter av olika delar av sidan. Det finns en hel del luft och utrymme men inte så mycket form eller färg.

Sidan innehåller designprinciperna Contrast och Variety i from av de två utstickande annonserna. Balance och Unity med sin jämna layout och gråvita färger. Det enda som saknas är möjligen Movement.

Undersidorna är byggda på samma sätt som framsidan men saknar de kraftfulla annonserna och ger därför ett lite tråkigare intryck.

####2. Efva Attling
<img src="image/efva.PNG?w=600">

Efva Attling har en stilren och harmonisk förstasida med endast en stor bild. Jag tror att man har försökt att få balans men jag får ändå en känsla av obalans, det som ger mig lite obehag är hur texten "Kaboom" inte är centrerad ovanför knappen "Shop new years bling". Det ser ut som att man har valt att centrera texten i relation till bilden ovanför. 

Syftet med sidan skulle jag tro är att framhäva märket som ett premium-märke vilket jag tycker att det lyckas relativt bra med.

När man skrollar ner på sidan så finns det mer balans i form av jämnt antal rutor/kolumner och raka linjer som avskiljer olika delar. I takt med att man kommer längre ner så blir det mer och mer färg och variation. Man har även några delar som bryter mönstret med tex 1 stor ruta och två små istället för 4 jämnstora. På slutet finner vi också rörelse i from av en rörlig bild.

Undersidorna liknar till mångt och mycket förstasidan med jämnt antal rutor, raka linjer och balans i designen.


####3. Guldfynd
<img src="image/guldfynd.PNG?w=600">

På Guldfynd möts man direkt av annonser om reavaror i signalfärgerna gult och rött. Det är stora skyltar som tar upp hela sidan. Skrollar man ner finns rutor med mer reavaror och signalfärger. Här har man en 6 kolumnslayout men med bara 5 rutor av innehåll, den sista rutan är tom vilket ger en känsla av obalans. Längre ner finns en layout om 4 rutor som diagonalt har rutorna delade i mitten. Detta hade i min mening fungerat bra för att liva upp en mer dämpad hemsida men passar mindre bra på denna som redan känns något rörig.

Syftet med hemsidan är uppenbarligen sälj och man sparar inte på anonser och %-tecken med reavaror.

Navbar och header är det enda som känns balanserat på förstasidan. Undersidorna har man lyckats bättre med, de är ofta uppbyggda med ett grid och har jämnt antal kolumner med varor. Även här har man dock rea-ikoner i signalfärger på det mesta. 

Min uppfattning är att man misslyckas med balans, harmoni & enhetlighet. Här har man satsat lite för mycket på variation och det ger sidan ett rörigt intryck i min mening.


Analys
-----------------------

Gemensamt för dessa tre hemsidor är att de använder ett grid med rutor för att visa upp respektive vara. Detta ger ofta en känsla av balans och viss harmoni. Kanske ger de många horisontella linjerna associationer med varuhyllor i en fysisk butik.

Premium-märket Efva Attling har mindre fokus på sälj och mer fokus på att bygga varumärke om jag skulle gissa fritt. Det har troligtvis gjort att man har kunnat fokusera mer på att göra hemsidan visuellt attraktiv snarare än att fokusera på konvertering. 

Både Ur & Penn men framförallt Guldfynd har mycket fokus på att fånga ögats uppmärksamhet på diverse annonser. Signalfärger används flitigt på Guldfynd och Ur & Penn har två utstickande annonser som fågar ens intresse direkt.

Efva Attlings hemsida är den enda som jag tycker innehåller samtliga designprinciper och som har lyckats implementera de på ett bra sätt. 


Referenser
-----------------------

Material:

[Visual Literacy](https://dbwebb.se/article/vl.pdf)

Analyserade hemsidor:

[Ur & Penn](https://www.uropenn.se/)

[Efva Attling](https://www.efvaattling.com/)

[Guldfynd](https://www.guldfynd.se/)


Övrigt
-----------------------

Jag har gjort denna rapport ensam.